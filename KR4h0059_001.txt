# -*- mode: mandoku-view; -*-
#+TITLE: 文章軌範
#+DATE: 2015-08-25 00:34:11.952217
#+PROPERTY: ID KR4h0059
#+PROPERTY: BASEEDITION WYG    
#+PROPERTY: JUAN 卷一
<pb:KR4h0059_WYG_001-1a>¶
欽定四庫全書¶
文章軌範巻一¶
　　　　　　　　　　　　宋　謝枋得　編¶
　放膽文　　　　　　　　　　　　侯字集¶
　　凡學文初要膽大終要心小由麤入細由俗入雅¶
　　由繁入簡由豪蕩入純粹此集皆麤枝大葉之文¶
　　本于禮義老于世事合于人情初學熟之開廣其¶
　　胷襟發舒其志氣但見文之易不見文之難必能¶
<pb:KR4h0059_WYG_001-1b>¶
　　放言高論筆端不窘束矣¶
　　　與于襄陽書(韓愈/)¶
七月三日将仕郎守國子四門博士韓愈謹奉書尚書¶
閣下士之能享大名顯當世者(此/輕)莫不有先達之士負¶
天下之望者爲之前焉(隱然許/于公)士之能垂休光照後世¶
者(此/重)亦莫不有後進之士負天下之望者爲之後焉(隐/然)¶
(自/許)莫爲之前雖美而不彰莫爲之後雖盛而不傳是二¶
人者未始不相須也然而千百載乃一相遇焉豈上之¶
<pb:KR4h0059_WYG_001-2a>¶
人無可援下之人無可推歟何其相須之殷而相遇之¶
踈也以故在下之人負其能不肯諂其上上之人負其¶
位不肯顧其下故高材多戚戚之窮盛位無赫赫之光¶
是二人者之所爲皆過也(韓公作文專占地歩如人要/在高處立要在平處行要在)¶
(闊處坐下之人負其能不肯諂其上不害爲君子上之/人負其位不肯顧其下不免爲小人高材多戚戚之窮)¶
(則是君子而安貧賤盛位無赫赫之光則是庸/人而茍富貴韓公之所以自處者可謂高矣)未嘗干¶
之不可謂上無其人未嘗求之不可謂下無其人愈之¶
誦此言久矣未嘗敢以聞於人側聞閣下抱不世出之¶
<pb:KR4h0059_WYG_001-2b>¶
才特立而獨行道方而事實巻舒不隨乎時文武惟其¶
所用豈愈所謂其人哉(文婉曲/有味)未聞後進之士有遇知¶
於左右獲禮於門下者豈求之而未得邪(文婉曲/有味)将志¶
存乎立功而事專乎報主雖遇其人未暇禮邪(文婉曲/有味)¶
何其宜聞而久不聞也愈雖不材其自處不敢後於常¶
人閣下将求之而未得歟(文婉曲/有味)古人有言請自隗始¶
(史記燕昭王卑身厚幣以招賢者謂郭隗曰齊王因孤/之國亂而襲破燕孤極知燕小力少不足以報誠得賢)¶
(士與共國以雪先王之恥孤之願也先生視可者得身/事之郭隗曰古之人君有以千金使㳙人求千里馬者)¶
<pb:KR4h0059_WYG_001-3a>¶
(馬已死買其骨五百金而返君大怒㳙人曰死馬且買/況生者乎馬今至矣不朞年千里馬至者三今王必欲)¶
(致士先從隗始况賢於隗者豈逺千里哉于是昭王為/隗改築宫而師事之士争趨燕樂毅自魏徃劇辛自趙)¶
(徃昭王以樂毅爲/亞卿任以國政)愈今者惟朝夕芻米僕賃之資是急¶
不過費閣下一朝之享而足也如曰吾志存乎立功而¶
事專乎報主雖遇其人未暇禮焉則非愈之所敢知也¶
(文婉曲/有味)世之齪齪者既不足以語之磊落竒偉之人又¶
不能聽焉則信乎命之窮也謹獻舊所爲文一十八首¶
如賜覽觀亦足以知其志之所存(結得/健)愈恐懼再拜¶
<pb:KR4h0059_WYG_001-3b>¶
　　　後二十九日復上宰相書(韓愈/)¶
三月十六日前鄉貢進士韓愈謹再拜言相公閣下愈¶
聞周公之輔相其急于見賢也方一食三吐其哺方一¶
沐三握其髪當是時天下之賢才皆已舉用(九字/句)姦邪¶
讒佞欺負之徒皆已除去(十二/字句)四海皆已無虞(六字/句)九¶
夷八蠻之在荒服之外者皆已賓貢(十五/字句)天災時變昆¶
蟲草木之妖皆已銷息(十四/字句)天下之所謂禮樂刑政教¶
化之具皆已脩理(十七/字句)風俗皆已敦厚(六字/句)動植之物¶
<pb:KR4h0059_WYG_001-4a>¶
風雨霜露之所沾被者皆已得宜(十七/字句)休徴嘉瑞麟鳳¶
龜龍之屬皆已備至(十四字句七此一段連下九箇皆/已字變化  様句法字有多少句)¶
(有長短文有反順起伏頓挫如層瀾驚濤怒波/讀者但見其精神不覺其重疊此章法句法也)而周公¶
以聖人之才憑叔父之親其所輔理承化之功又盡章¶
章如是其所求進見之士豈復有賢于周公者哉不惟¶
不賢於周公而已豈復有賢於時百執事者哉豈復有¶
所計議能補於周公之化者哉(連下三箇豈復字變化/三様句法讀者但見其)¶
(精/神)然而周公求之如此其急惟恐耳目有所不聞見思¶
<pb:KR4h0059_WYG_001-4b>¶
慮有所未及以負成王託周公之意不得於天下之心¶
如周公之心設使其時輔理承化之功未盡章章如是¶
而非聖人之才而無叔父之親則将不暇食與沐矣豈¶
特吐哺握髮之勤而止哉(此一轉有筆力/巧在虚字斡旋)惟其如是故¶
于今頌成王之德而稱周公之功不衰(他人只是頌成/王之德而稱周)¶
(公之功便了必無心力/添不衰二字句法便竒)今閣下爲輔相亦近耳天下之¶
賢才豈盡舉用姦邪讒佞欺負之徒豈盡除去四海豈¶
盡無虞九夷八蠻之在荒服之外者豈盡賓貢天災時¶
<pb:KR4h0059_WYG_001-5a>¶
變昆蟲草木之妖豈盡銷息天下之所謂禮樂刑政教¶
化之具豈盡脩理風俗豈盡敦厚動植之物風雨霜露¶
之所沾被者豈盡得宜休徴嘉瑞麟鳳龜龍之屬豈盡¶
備至(此一段說今宰相不如周公用豈盡二字對皆已/二字亦巧句法變化與上段相對有權度有筆力)¶
其所求進見之士雖不足以希望盛德至比於百執事¶
豈盡出其下哉(婉曲/有法)其所稱說豈盡無所補哉(本是九/箇豈盡)¶
(字與前段相對說今/添兩箇豈盡字亦巧)今雖不能如周公之吐哺握髮亦¶
宜引而進之察其所以而進退之不宜黙黙而已也愈¶
<pb:KR4h0059_WYG_001-5b>¶
之待命四十餘日矣書再上而志不得通足三及門而¶
閽人辭焉惟其昏愚不知逃遁故復有周公之說焉閣¶
下其亦察之古之士三月不仕則弔故出疆必載質然¶
所以重於自進者以其於周不可則去之魯(此句/八字)於魯¶
不可則去之齊(二句/八字)於齊不可則去之宋之鄭之秦之¶
楚也(此句十五字章法○/第三句變文得法)今天下一君四海一國舍乎¶
此則夷狄矣去父母之邦矣(此一段以古道自處節/節占地歩文章絶妙)故¶
士之行道者不得于朝則山林而已矣(此一轉尤/高占地歩)山林¶
<pb:KR4h0059_WYG_001-6a>¶
者士之所獨善自養而不憂天下者之所能安也(此一/段尤)¶
(占地/歩)如有憂天下之心則不能矣故愈每自進而不知¶
愧焉(只一句結上/自身好筆力)書亟上足數及門而不知止焉寧獨¶
如此而已惴惴焉惟不得出大賢之門下是懼(若下惟/恐不得)¶
(出大賢之門下便弱了今不下恐字/安頓是懼二字在末句法竒而健)亦惟少垂察焉瀆¶
冒威尊惶懼無已愈再拜¶
　　　代張籍與李淛東書(韓愈/)¶
月日前某官某謹東向再拜寓書淛東觀察使中丞李¶
<pb:KR4h0059_WYG_001-6b>¶
公閣下籍聞議論者皆云方今居方伯連帥之職坐一¶
方得專制於其境内者(起句便不/凡不弱)惟閣下心事犖犖與¶
俗輩不同籍固以藏之胸中矣近者閣下從事李協律¶
翺到京師籍於李君友也不見六七年聞其至馳徃省¶
之問無恙外不暇出一言且先賀其得賢主人李君曰¶
子豈盡知之乎吾将盡言之數日籍益聞所不聞籍私¶
獨喜常以爲自今以後不復有如古人者於今忽有之¶
退自悲不幸兩目不見物無用於天下胸中雖有如識¶
<pb:KR4h0059_WYG_001-7a>¶
家無錢財寸歩不能自致今去李中丞五千里何由致¶
其身於其人之側開口一吐出胸中之竒乎因飲泣不¶
能語既數日復自奮曰(一/轉)無所能人乃宜以盲廢有所¶
能人雖盲當廢於俗輩不當廢于行古人之道者(此一/轉巧)¶
淛水東七州(二/轉)户不下數十萬不盲者何限李中丞取¶
人固當問其賢不賢不當計其盲與不盲也(此一轉/又巧)當¶
今盲于心者皆是(三/轉)若籍自謂獨盲于目爾其心則能¶
别是非若賜之坐而問之其口固能言也幸未死實欲¶
<pb:KR4h0059_WYG_001-7b>¶
一吐出心中所知見閣下能信而致之於門耶籍又善¶
于古詩使其心不以憂衣食亂(句/健)閣下無事時一致之¶
座側使跪進其所有閣下憑几而聽之未必不如聽吹¶
竹彈絲敲金擊石也夫盲者業專於藝必精故樂工皆¶
盲籍倘可與此輩比並乎使籍誠不以蓄妻子憂飢寒¶
亂心(此一/轉妙)有錢以濟醫藥其盲未甚庻㡬復見天地日¶
月因得不廢則自今至死之年皆閣下之賜閣下濟之¶
以已絶之年賜之以既盲之視(句法/妙)其㤙輕重大小籍¶
<pb:KR4h0059_WYG_001-8a>¶
宜如何報也(結得/妙)閣下裁之度之籍慚靦載拜¶
　　　上張僕射書(韓愈/)¶
九月一日愈再拜受牒之明日在使院中有小吏持院¶
中故事節目十餘事來示愈其中不可者有自九月至¶
明年二月之終皆晨入夜歸非有疾病事故輙不許出¶
當時以初受命不敢言古人有言曰人各有能有不能¶
若此者非愈之所能也(用事變化/當如此)抑而行之必發狂疾¶
上無以承事于公忘其将所以報德者下無以自立喪¶
<pb:KR4h0059_WYG_001-8b>¶
失其所以爲心夫如是則安得而不言凡執事之擇于¶
愈者非謂其能晨入夜歸也必将有以取之茍有以取¶
之雖不晨入夜歸其所取者猶在也下之事上不一其¶
事上之使下不一其事量力而任之度才而處之其所¶
不能不彊使爲是故爲下者不獲罪于上爲上者不得¶
怨于下矣孟子有云今之諸侯無大相過者以其皆好¶
臣其所教而不好臣其所受教今之時與孟子之時又¶
加逺矣皆好其聞命而奔走者不好其直已而行道者¶
<pb:KR4h0059_WYG_001-9a>¶
聞命而奔走者好利者也直已而行道者好義者也未¶
有好利而愛其君者未有好義而忘其君者(此一段分/明是以孟)¶
(子之言譏張公斡/轉得婉曲可法)今之王公大人惟執事可以聞此言¶
惟愈于執事也可以此言進(此一章辭太直/兩句救得好)愈䝉幸于¶
執事其所從舊矣若寛假之使不失其性加待之使足¶
以爲名寅而入盡辰而退申而入終酉而退率以爲常¶
亦不廢事天下之人聞執事之于愈如是也必皆曰執¶
事之好士也如此(八字/句)執事之待士以禮如此(九字/句)執¶
<pb:KR4h0059_WYG_001-9b>¶
事之使人不枉其性而能有容如此(十五/字句)執事之欲成¶
人之名如此(十字/句)執事之厚于故舊如此(九字句○連/下五箇如此)¶
(字句法長短錯綜/凡四變此章法也)又将曰韓愈之識其所依歸也如此¶
(十一/字句)韓愈之不謟屈于富貴之人如此(十三/字句)韓愈之賢¶
能使其主待之以禮如此(十四字句○义連下三箇如/此字長短錯綜此章法也)¶
則死于執事之門無悔也(一段文勢如狂瀾浩波/只此一句截㫁有氣力)若使¶
隨行而入逐隊而趨言不敢盡其誠道有所屈于已天¶
下之人聞執事之于愈如此皆曰執事之用韓愈哀其¶
<pb:KR4h0059_WYG_001-10a>¶
窮収之而已耳韓愈之事執事不以道利之而已耳(前/段)¶
(說話此一反只用六/句頓挫波瀾絶妙)茍如是雖日受千金之賜一嵗九¶
遷其官感㤙則有之矣将以稱于天下曰知已則未也¶
(受人之㤙與受人之知不同感㤙易感知/已難故曰士爲知已者死此兩句下得妙)伏惟哀其所¶
不足矜其愚不錄其罪察其辭而垂仁採納焉(此三句/無𦂳要)¶
(句法亦/不茍且)愈恐懼再拜¶
　　　與陳給事書(韓愈/)¶
　　　　陳止齋作論雙關文法皆本于此¶
<pb:KR4h0059_WYG_001-10b>¶
愈再拜愈之獲見于閣下有年矣始者亦嘗辱一言之¶
譽貧賤也衣食於奔走(頓/挫)不得朝夕繼見(句/法)其後閣下¶
位益尊伺候于門墻者日益進夫位益尊則賤者日隔¶
伺候于門墻者日益進則愛博而情不專愈也道不加¶
脩而文日益有名夫道不加脩則賢者不與文日益有¶
名則同進者忌始之以日隔之疏加之以不專之望以¶
不與者之心聽忌者之說由是閣下之庭無愈之迹矣¶
　　　後十九日復上宰相書(韓愈/)¶
<pb:KR4h0059_WYG_001-11a>¶
愈聞之蹈水火者之求免于人也(字/法)不惟其父兄子弟¶
之慈愛然後呼而望之也(字/法)将有介於其側者雖其所¶
憎怨茍不至乎欲其死者則将大其聲疾呼而望其仁¶
之也(字/法)彼介于其側者聞其聲而見其事不惟其父兄¶
子弟之慈愛然後徃而全之也雖有所憎怨茍不至于¶
欲其死者則将狂奔盡氣(句/法)濡手足(句/法)焦毛髮(句/法)救之¶
而不辭也若是者何哉其勢誠急而其情誠可悲也(章/法)¶
愈之彊學力行(字/法)有年矣愚不惟道(字/法)之險夷行且不¶
<pb:KR4h0059_WYG_001-11b>¶
息(字/法)以蹈于窮餓之水火(以蹈水火譬喻彊學力行愚/不惟道之險夷行且不息此)¶
(是下字/巧處)其既危且亟矣大其聲而疾呼矣閣下其亦聞¶
而見之矣其将徃而全之歟抑将安而不救歟有來言¶
于閣下者曰(句/法)有觀溺於水而爇于火者有可救之道¶
而終莫之救也(章/法)閣下且以爲仁人乎哉(章/法)不然若愈¶
者亦君子之所宜動心者也或謂愈子言則然矣宰相¶
則知子矣如時不可何愈竊謂之不知言者誠其材能¶
不足以當賢相之舉爾若所謂時者固在上位者之爲¶
<pb:KR4h0059_WYG_001-12a>¶
爾非天之所爲也(此即賈誼云非天之/所爲人之所設也)前五六年時宰¶
相薦聞尚有自布衣䝉抽擢者與今豈異時哉且今節¶
度觀察使及防禦營田諸小使等尚得自舉判官無間¶
于已仕未仕者(字/法)況在宰相吾君所尊敬者而曰不可¶
乎古之進人者或取于盜或舉於管庫今布衣雖賤猶¶
足以方於此情隘辭蹙(句/法)不知所裁亦惟少垂憐焉(此/書)¶
(譬喻格從/孟子來)¶
　　　應科目時與人書(韓愈/)¶
<pb:KR4h0059_WYG_001-12b>¶
月日愈再拜天池之濵大江之濆有恠物焉盖非常鱗¶
凡介品彚之匹儔也其得水變化風雨上下于天不難¶
也其不及水盖尋常尺寸之間耳無高山大陵曠塗絶¶
險爲之間隔也(譬喻應/宏詞科)然其窮涸不能自致乎水爲獱¶
獺之笑者盖十八九矣如有力者哀其窮而運轉之盖¶
一舉手一投足之勞也然是物也負其異于衆也且曰¶
爛死於沙泥吾寧樂之若俛首帖耳摇尾而乞憐者非¶
我之志也是以有力者遇之熟視之若無覩也其死其¶
<pb:KR4h0059_WYG_001-13a>¶
生固不可知也今又有有力者當其前矣聊試仰首一¶
鳴號焉庸詎知有力者不哀其窮而忘一舉手一投足¶
之勞而轉之清波乎其哀之命也其不哀之命也知其¶
在命而且鳴號之者亦命也愈今者實類于是(一篇皆/是譬喻)¶
(只一句愈今者實類於/是收拾此文法最妙)是以忘其疎愚之罪而有是說¶
焉閣下其亦憐察之¶
　　　答陳商書(韓愈/)¶
愈白辱惠書語高而㫖深三四讀尚不能通曉茫然増¶
<pb:KR4h0059_WYG_001-13b>¶
愧赧又不以其淺弊無過人知識且諭以所守幸甚愈¶
敢不吐露情實然自識其不足補吾子之所須也齊王¶
好竽有求仕於齊者操瑟而徃立王之門三年不得入¶
叱曰吾瑟鼔之能使鬼神上下吾鼔瑟合軒轅氏之律¶
吕(譬喻學/孟子)客罵之曰王好竽而子鼓瑟瑟雖工如王之¶
不好何是所謂工於瑟而不工於求齊也(文婉曲/有味)今舉¶
進士於此世求利祿行道於此世而爲文必使一世人¶
不好得無與操瑟立齊門者比歟文雖工不利於求求¶
<pb:KR4h0059_WYG_001-14a>¶
不得則怒且怨不知君子必爾爲不也(文婉曲/有味)故區區¶
之心每有來訪者皆有意於不肖者也畧不辭讓遂盡¶
言之惟吾子諒察愈白¶
　　　送石洪處士序(韓愈/)¶
河陽軍節度御史大夫烏公爲節度之三月求士於從¶
事之賢者有薦石先生者公曰先生何如曰先生居嵩¶
邙瀍榖之間冬一裘夏一葛(此是衣不/說出衣字)食朝夕飯一盂¶
蔬一盤(看他說衣食二事/變化句法甚竒)人與之錢則辭請與出遊未¶
<pb:KR4h0059_WYG_001-14b>¶
嘗以事免勸之仕則不應坐一室左右圖書與之語道¶
理(三字/句)辨古今事當否(六字/句)論人高下(四字/句)事後當成¶
敗(五字/句)若河決下流而東注若駟馬駕輕車就熟路而¶
王良造父(古善/御者)爲之先後也(一句長以二/句合爲一句)若燭照數計¶
而龜卜也(一句短○如此設譬喻作句法/文勢有頓挫有起伏便有波瀾)大夫曰先生¶
有以自老無求於人其肯爲某來耶從事曰大夫文武¶
忠孝求士爲國不私于家方今冦聚于垣師環其疆農¶
不耕收財粟殫亡吾所處地歸輸之塗治法征謀宜有¶
<pb:KR4h0059_WYG_001-15a>¶
所出先生仁且勇若以義請而强委重焉其何說之辭¶
(此段文勢似緩慢若逐句㸃檢無/一句懈怠軟弱無一字懈怠軟弱)於是譔書詞具馬幣¶
卜日以授使者求先生之廬而請焉(看他妝撰大夫從/事賔主問答之言)¶
(如此/巧)先生不告於妻子不謀于朋友冠帶出見客拜受¶
書禮于門内宵則沐浴戒行李載書册問道所由告行¶
于常所來徃(叙事句/句有法)晨則畢至張上東門外(張供張也如/今筵㑹鋪張)¶
(設之/類)酒三行且起有執爵而言者曰大夫真能以義取¶
人先生真能以道自任决去就爲先生别(若只下以道/自任作一句)¶
<pb:KR4h0059_WYG_001-15b>¶
(人皆能之今添决去/就三字句法便竒)又酌而祝曰凡去就出處何常惟¶
義之歸遂以爲先生夀又酌而祝曰使大夫恒無變其¶
初無務富其家而飢其師無甘受佞人而外敬正士(十/字)¶
(句/)無味于諂言(五字/句)惟先生是聽以能有成功保天子¶
之寵命(此一章句法長短不/齊文有頓挫好章法)又祝曰使先生無圖利于¶
大夫而私便其身圖(句/法)先生起拜祝辭曰敢不敬蚤夜¶
以求從祝規(此一句是/左傳句法)于是東都之士咸知大夫與先¶
生果能相與以有成也(此一句結得絶/妙有萬鈞筆力)遂各爲歌詩六¶
<pb:KR4h0059_WYG_001-16a>¶
韻遣愈爲之序云¶
　　　　與之語道理辨古今事當否論人高下事後¶
　　　　當成敗若河决下流而東注若駟馬駕輕車¶
　　　　就熟路而王良造父爲之先後也此一章譬¶
　　　　喻文法最竒韓文公作文千變萬化不可捉¶
　　　　摸如雷電鬼神使人不可測其作韋侍講盛¶
　　　　山二詩序云夫儒者之于患難茍非其自取¶
　　　　之其拒而不受于懐也若築河堤以障屋霤¶
<pb:KR4h0059_WYG_001-16b>¶
　　　　其容而消之也若水之于海冰之于夏日其¶
　　　　玩而忘之以文辭也若奏金石以破蟋蟀之¶
　　　　鳴蟲飛之聲況一不快于考功盛山一出入¶
　　　　息之間哉此段分明是送石處士序譬喻文¶
　　　　法恐人識破便變化三様句分作三段此公¶
　　　　平生以恠恠竒竒自負其作文要使人不可¶
　　　　測識如陳后山送參寥序云其議古今張人¶
　　　　情貌肖否言之從違詩之精粗若水赴壑阪¶
<pb:KR4h0059_WYG_001-17a>¶
　　　　走丸倒囊出物鷙鳥舉而風逼之也若升高¶
　　　　視下爬痒而鑑貌也此一段文亦新竒不蹈¶
　　　　襲只是被人看破全是學韓文公送石洪處¶
　　　　士序文¶
　　　送温處士赴河陽軍序(韓愈/)¶
　　　　文有氣力有光燄頓挫豪宕讀之快人意可¶
　　　　以發人才思¶
伯樂一過冀北之野而馬羣遂空夫冀北馬多于天下¶
<pb:KR4h0059_WYG_001-17b>¶
伯樂雖善知馬安能空其羣耶解之者曰吾所謂空非¶
無馬也無良馬也伯樂知馬遇其良輒取之羣無留良¶
焉茍無良雖謂無馬不爲虚語矣東都固士大夫之冀¶
北也恃才能深藏而不市者洛之北涯曰石生其南涯¶
曰温生大夫烏公以鈇鉞鎮河陽之三月(句新/竒)以石生¶
爲才以禮爲羅羅而致之幕下未數月也以温生爲才¶
于是以石生爲媒以禮爲羅又羅而致之幕下東都雖¶
信多才士朝取一人焉拔其尤暮取一人焉拔其尤自¶
<pb:KR4h0059_WYG_001-18a>¶
居守河南尹以及百司之執事與吾輩二縣之大夫政¶
有所不通事有所可疑奚所諮而處焉士大夫之去位¶
而巷處者誰與嬉逰小子後生于何考德而問業焉縉¶
紳之東西行過是都者無所禮於其廬(此一段四節四/様句法頓挫起)¶
(伏有波瀾有峰/巒文法之妙)若是而稱曰大夫烏公一鎮河陽而東¶
都處士之廬無人焉豈不可也夫南面而聽天下其所¶
託重而恃力者惟相與将耳相爲天子得人於朝廷将¶
爲天子得文武士於幕下求内外無治不可得也愈縻¶
<pb:KR4h0059_WYG_001-18b>¶
于兹不能自引去資二生以待老今皆爲有力者奪之¶
其何能無介然于懐耶生既至拜公于軍門其爲吾以¶
前所稱爲天下賀以後所稱爲吾致私怨于盡取也留¶
守相公首爲四韻詩歌其事愈因推其意而序之¶
　　　送楊少尹序(韓愈/)¶
　　　　文有氣力有光燄頓挫豪宕讀之快人意可¶
　　　　以發人才思¶
昔疏廣受二子以年老一朝辭位而去于時公卿設供¶
<pb:KR4h0059_WYG_001-19a>¶
帳祖道都門外車數百兩道傍觀者多嘆息泣下共言¶
其賢(見前漢書/疏廣傳)漢史既傳其事而後世工畫者又圖其¶
迹至今照人耳目赫赫若前日事國子司業楊君巨源¶
方以能詩訓後進一旦以年滿七十亦白丞相去歸其¶
鄉世常說古今人不相及今楊與二疏其意豈異也予¶
忝在公卿後遇病不能出不知楊侯去時城門外送者¶
㡬人車㡬兩馬㡬疋道傍觀者亦有歎息知其爲賢與¶
否而太史氏又能張大其事爲傳繼二疏踪跡不落莫¶
<pb:KR4h0059_WYG_001-19b>¶
否見今世無工畫者而畫與不畫固不論也然吾聞楊¶
侯之去丞相有愛而惜之者白以爲其都少尹不絶其¶
祿又爲歌詩以勸之京師之長于詩者亦屬而和之又¶
不知當時二疏之去有是事否古今人同不同未可知¶
也中世大夫以官爲家罷則無所于歸楊侯始冠舉於¶
其鄉歌鹿鳴而來也今之歸指其樹曰某樹吾先人之¶
所種也某水某丘吾童子時所釣逰也鄉人莫不加敬¶
誡子孫以楊侯不去其鄉為法所謂鄉先生没可祭於¶
<pb:KR4h0059_WYG_001-20a>¶
社者其在斯人歟其在斯人歟¶
　　　送高閑上人序(韓愈/)¶
　　　　此序談詭放蕩學荘子文文雖學荘子又無¶
　　　　一句蹈襲¶
茍可以寓其巧智使機應于心不挫於氣則神完而守¶
固雖外物至不膠於其心堯舜禹湯治天下養叔治射¶
庖丁治牛師曠治音聲扁鵲治病僚之于丸秋之于奕伯¶
倫之于酒樂之終身不厭奚暇外慕夫外慕徙業者皆¶
<pb:KR4h0059_WYG_001-20b>¶
不造其堂不嚌其胾者也徃時張旭善草書不治他技¶
喜怒窘窮憂悲愉佚怨恨思慕酣醉無聊不平有動于¶
心必于草書焉發之觀于物見山水崖谷鳥獸蟲魚草¶
木之花實日月列星風雨水火雷霆霹靂歌舞戰鬬天¶
地事物之變可喜可愕一寓於書故旭之書變動猶鬼¶
神不可端倪以此終其身而名後世今閑之於草書有¶
旭之心哉不得其心而逐其跡未見其能旭也爲旭有¶
道利害必明無遺錙銖情炎于中利欲鬬進有得有喪¶
<pb:KR4h0059_WYG_001-21a>¶
勃然不釋然後一决于書而後旭可㡬也今閑師浮屠¶
氏一死生解外膠是其爲心必泊然無所起其于世必¶
淡然無所嗜泊與淡相遭頹墮委靡潰敗不可收拾則¶
其于書得無象之然乎然吾聞浮屠人善幻多技能(此/轉)¶
(妙/)閑如通其術則吾不能知矣¶
　　　送殷員外使回鶻序(韓愈/)¶
唐受天命爲天子凡四方萬國不問海内外無小大咸¶
臣順于朝時節貢水土百物大者特來小者附集元和¶
<pb:KR4h0059_WYG_001-21b>¶
睿聖文武皇帝既嗣位悉治方内就法度十二年詔曰¶
四方萬國惟回鶻于唐最親奉職尤謹(尊中國/得體)丞相其¶
選宗室四品一人持節徃賜君長告之朕意(尊中國/得體)又¶
選學有經法通知時事者一人與之爲貳由是殷侯侑¶
自太常博士遷尚書虞部員外郎兼侍御史朱衣象笏¶
承命以行朝之大夫莫不出餞酒半右庻子韓愈執盞¶
言曰殷大夫今人適數百里出門惘惘有離别可憐之¶
色持被入直三省丁寧顧婢子語刺刺(七迹/切)不能休今¶
<pb:KR4h0059_WYG_001-22a>¶
子使萬里外國獨無㡬微出于言面豈不真知輕重大¶
丈夫哉(只語此/一段)丞相以子應詔真誠知人矣士不通經¶
果不足用于是相屬爲詩以道其行¶
　　　原毁(韓愈/)¶
古之君子其責已也重以周其待人也輕以約重以周¶
故不怠輕以約故人樂爲善聞古之人有舜者其爲人¶
也仁義人也求其所以爲舜者責于已曰彼人也予人¶
也彼能是而我乃不能是蚤夜以思去其不如舜者就¶
<pb:KR4h0059_WYG_001-22b>¶
其如舜者聞古之人有周公者其爲人也多才與藝人¶
也求其所以爲周公者責于已曰彼人也予人也彼能¶
是而我乃不能是蚤夜以思去其不如周公者就其如¶
周公者舜大聖人也後世無及焉周公大聖人也後世¶
無及焉是人也乃曰不如舜不如周公吾之病也是不¶
亦責于已者重以周乎其于人也曰彼人也能有是是¶
足爲良士矣能有是是足爲藝人矣取其一不責其二¶
即其新不究其舊恐恐然惟懼其人不得爲善之利一¶
<pb:KR4h0059_WYG_001-23a>¶
善易脩也一藝易能也其于人也乃曰能有是是亦足¶
矣曰能善是是亦足矣是不亦待于人者輕以約乎今¶
之君子則不然其責人也詳其待已也廉詳故人難於¶
爲善廉故自取也少已未有善曰我善是是亦足矣已¶
未有能曰我能是是亦足矣外以欺于人内以欺于心¶
未少有得而止矣是不亦待于已者已廉乎其于人也¶
曰彼雖能是其人不足稱也彼雖善是其用不足稱也¶
舉其一不計其十究其舊不圖其新恐恐然惟懼其人¶
<pb:KR4h0059_WYG_001-23b>¶
之有聞也是不亦責于人者已詳乎夫是之謂不以衆¶
人待其身而以聖人望于人吾未見其尊已也雖然爲¶
是者有本有原怠與忌之謂也怠者不能脩而忌者畏¶
人脩吾嘗試之矣嘗試語于衆曰某良士某良士其應¶
者必其人之與也不然則其所疏逺不與同其利者也¶
不然則其畏也不若是强者必怒于言懦者必怒于色¶
矣又嘗語于衆曰某非良士某非良士其不應者必其¶
人之與也不然則其所疎逺不與同其利者也不然則¶
<pb:KR4h0059_WYG_001-24a>¶
其畏也不若是强者必說於言懦者必說于色矣是故¶
事脩而謗興德高而毁來嗚呼士之處此世而望名譽¶
之光道德之行難矣将有作於上者得吾說而存之其¶
國家可㡬而理矣¶
　　　　此篇曲盡人情巧處妙處在假託他人之言¶
　　　　辭摸寫世俗之情状熟于此必能作論¶
　¶
　¶
<pb:KR4h0059_WYG_001-24b>¶
　¶
　¶
　¶
　¶
　¶
　¶
　¶
　文章軌範巻一¶
